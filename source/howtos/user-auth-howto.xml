<?xml version="1.0" encoding="UTF-8"?>
<!-- ********************************************************************
     $Id: user-auth-howto.xml,v 1.20 2003/07/19 09:25:04 nilgun Exp $
     ******************************************************************** -->
<article id="user-auth-howto" lang="tr">
 <articleinfo>
  <title>Kullanıcı Kimlik Kanıtlama NASIL</title>
  <author role="translator">
    <firstname>Necdet Yücel</firstname>
    <affiliation>
      <address><email>nyucel@comu.edu.tr</email></address>
    </affiliation>
  </author><author>
    <firstname>Peter</firstname><surname>Hernberg</surname>
  </author>
 <abstract>
 <para>
 Bu belgede kullanıcı ve grup bilgilerinin nasıl saklanıldığı, Linux sisteminde (PAM) kullanıcı kimlik kanıtlamasının nasıl yapıldığı ve nasıl daha güvenli hale getirilebileceği anlatılmaktadır.
 </para>
 </abstract>
 <pubdate>
  	2004-04-03
 </pubdate>
    <revhistory>
      <para><emphasis role="bold">Bu çevirinin sürüm bilgileri:</emphasis></para>
      <revision>
        <revnumber>1.0</revnumber>
        <date>Aralık 2005</date>
        <authorinitials>ny</authorinitials>
        <revremark>İlk çeviri</revremark>
      </revision>
    </revhistory>
    <revhistory>
      <para><emphasis role="bold">Özgün belgenin sürüm bilgileri:</emphasis></para>
       <revision>
          <revnumber>0.9</revnumber>
          <date>2004-04-03</date>
          <authorinitials>fl</authorinitials>
          <revremark>belge dışına verilen bağlar güncellendi</revremark>
       </revision>
       <revision>
          <revnumber>0.8</revnumber>
          <date>2003-02-20</date>
          <authorinitials>fl</authorinitials>
          <revremark>dil değişikliği ve bazı küçük düzeltmeler yapıldı</revremark>
       </revision>
       <revision>
          <revnumber>0.5</revnumber>
          <date>2000-05-15</date>
          <authorinitials>ph</authorinitials>
          <revremark>pam'ın güvenli hale getirilmesi ve kaynaklar bölümleri eklendi.</revremark>
       </revision>
       <revision>
          <revnumber>0.1</revnumber>
          <date>2000-05-02</date>
          <authorinitials>ph</authorinitials>
          <revremark>ilk sürüm</revremark>
       </revision>
     </revhistory>
<othercredit>
  <firstname>Floris</firstname>
  <surname>Lambrechts</surname>
  <contrib>
  Dil değişiklikleri, küçük düzeltmeler (v0.8).
  </contrib>
</othercredit>
</articleinfo>

 <sect1 id="user-auth-howto-intro"><title>Giriş</title>
  <sect2><title>Bu belge nasıl oluştu</title>
  <para>
   Ev ağıma (çoğu gereksiz :)) yeni ağ servisleri eklemeye çalıştığımda bir takım kimlik doğrulama problemleriyle karşılaştığımdan Linux sistemlerinde kimlik doğrulamanın NASIL yapılacağını anlatan bu belgeyi bitirme projem olarak hazırlamaya karar verdim. Umarım bu belge sistem yönetiminin genellikle unutulan ama önemli bu yönünü anlamanıza yardımcı olur.
  </para>
  </sect2>
  <sect2><title>Yeni Sürümler</title>
  <para>
  Kendime bir alan alıp çalıştırıncaya kadar bu belgenin son sürümüne <ulink url="http://www.tldp.org">http://www.tldp.org/</ulink> adresinden erişilebilirsiniz.
  </para>
  </sect2>
  <sect2><title>Geri Besleme</title>
  <para>
Yorumları, düzeltmeleri ve önerileri <email>petehern@yahoo.com</email> adresine gönderebilirsiniz.
  </para>
  </sect2>
  <sect2><title>Lisans</title>
  <para>Telif Hakkı © 2000 Peter Hernberg, Özgün Belge</para>
  <para>Telif Hakkı © 2005 Necdet Yücel, Türkçe Çeviri</para>
  <para>
  Aşağıdaki kısıtlamalara uyduğunuz sürece bu belgeyi kısmen ya da tamamen kopyalayabilirsiniz.:
    </para><para>
  <itemizedlist>
   <listitem>
   <para>
Belgenin tamamen veya kısmen kopyalarında yukarıdaki telif hakkı bilgisi ve bu izin notu korunmalıdır.
   </para>
  </listitem>
   <listitem>
   <para>
   Bu belgeden türetilecek belgeler ve belgenin çevirileri için önceden izin alınmalıdır. Türkçe çevir yazara bildirilmiştir.
   </para>
  </listitem>
   <listitem>
   <para>
   Bu çalışmayı kısmen yayınlarsanız tam sürümünü nasıl edinecekleri bilgisini eklemelisiniz.
   </para>
  </listitem>
   <listitem>
   <para>
Küçük bölümler nereden alıntılandığının yazılması halinde tanıtım veya eleştiri için izin almadan kullanılabilir.
Akademik kullanımlar için istisnalar sağlanabilir: yazara yazın ve sorun.
Bu kısıtlamalar öğrencileri ve eğitmenleri kısıtlamak için değil yazarı korumak için getirilmiştir.
Bu belgedeki tüm kaynak kodlar (belgenin hazırlandığı SGML hariç) GNU Genel Kamu Lisans'ı ile lisanslanmıştır. Bu lisansa anonim ftp ile GNU arşivlerinden ulaşabilirsiniz.
   </para>
  </listitem>
  </itemizedlist>
    </para>
  </sect2>
  <sect2><title>Teşekkürler</title>
  <para>
Beni 18 yaşıma kadar getiren aileme teşekkür ederim.
Debian geliştiricilerine hazırladıkları güzel dağıtım için teşekkür ederim.
 
Thanks to <ulink url="http://www.cgr.org/">CGR</ulink> for paying me to be a geek. 
Sandy Harris'e yararlı önerileri için teşekkür ederim.
Son olarak onsuz nasıl yaşayacağımı bilmediğim ramen noodles'ı yaratanlara teşekkür ederim.
  </para>
  </sect2>
  <sect2><title>Okuyucu Hakkındaki Kabuller</title>
   <para>
Bu belgenin hedefine ulaşabilmesi için okuyucunun komut satırından komut çalıştırmakla ve yapılandırma dosyalarını düzenlemekle bir problemi olmadığı kabul edilmiştir.
   </para>
  </sect2>
 </sect1>
 <sect1 id="user-auth-howto-userinfo">
  <title>Sisteminizde Kullanıcı Bilgileri Nasıl Saklanır</title>
  <sect2><title><filename>/etc/passwd</filename></title>
  <para>
Neredeyse tüm Linux dağıtımlarında (ve ticari *nix'lerde) kullanıcı bilgisi <filename>/etc/passwd</filename> dosyasında saklanır.
Bu metin dosyasında kullanıcının kullanıcı adı, şifrelenmiş parolası, benzersiz sayısal kullanıcı kimliği (uid),
sayısal grup kimliği (gid), seçimlik yorum alanı (burada genellikle kullanıcının gerçek adı, telefon numarası gibi bilgiler bulunur),
ev dizini ve tercih ettiği kabuk bilgileri bulunur.
<filename>/etc/passwd</filename> dosyasındaki girdiler aşağıdaki gibidir:
    </para><para>
<programlisting>pete:K3xcO1Qnx8LFN:1000:1000:Peter Hernberg,,,1-800-FOOBAR:/home/pete:/bin/bash
</programlisting>
    </para><para>
Gördüğünüz gibi anlaşılması oldukça kolaydır. Her girdi için yukarıda anlatılan altı alan vardır ve alanlar birbirinden : ile ayrılırlar. Kullanıcı kimlik denetimi sadece bu kadar karışık olsaydı bu NASIL belgesine ihtiyaç olmazdı.
  </para>
  </sect2>
  <sect2><title>Gölgelenmiş Parolalar</title>
  <para>
Sisteminizdeki <filename>/etc/passwd</filename> dosyasına bakarsanız aşağıdakine benzer olduğunu görürsünüz :
    </para><para>
<programlisting>pete:x:1000:1000:Peter Hernberg,,,1-800-FOOBAR:/home/pete:/bin/bash
</programlisting>
    </para><para>
Şifrelenmiş parola nereye gitti? Buna yanıt vermeden önce biraz açıklama yapmak gerekiyor.
  </para>
  <para>
Kullanıcılar hakkındaki, şifrelenmiş parolaları dahil, tüm bilgilerin tutulduğu 
<filename>/etc/passwd</filename> dosyası tüm kullanıcılar tarafından okunabildiğinden herhangi bir kullanıcı sistemdeki
tüm kullanıcıların şifrelenmiş parolalarını elde edebilir. Parolalar şifrelenmiş olsalar bile parola-kırma programları 
yaygın olarak bulunmaktadır. Bu güvenlik tehditiyle mücadele edebilmek için gölgelenmiş parolalar geliştirilmiştir.
   </para>
   <para>
Bir sistemde gölgelenmiş parolalar aktif edildiğinde <filename>/etc/passwd</filename> dosyasındaki
parola alanına x yazılır ve kullanıcının gerçek şifrelenmiş parolası <filename>/etc/shadow</filename> dosyasında
saklanır. <filename>/etc/shadow</filename> dosyası sadece root tarafından okunabildiği için kötü niyetli kullanıcılar başkalarının
parolalarını kıramazlar. <filename>/etc/shadow</filename> dosyası her girdi için kullanıcı adı, şifrelenmiş parola ve
parolanın geçerliliği ile ilgili bir kaç alan içerir. Örnek bir girdi aşağıdaki gibidir:
    </para><para>
<programlisting>pete:/3GJllg1o4152:11009:0:99999:7:::
</programlisting>
  </para></sect2>
  <sect2><title><filename>/etc/group</filename> ve <filename>/etc/gshadow</filename></title>
  <para>
Grup bilgisi <filename>/etc/group</filename> dosyasında saklanır. 
Dosya biçimi <filename>/etc/passwd</filename>'e benzer. Her girdi için grup adı, parolası, grup numarası (gid) ve 
birbirinden virgülle ayrılmış grup üyelerinin yeraldığı alanlar bulunur. 
<filename>/etc/group</filename> içindeki bir girdi aşağıdaki gibidir:
     </para><para>
<programlisting>pasta:x:103:spagetti,fettucini,linguine,vermicelli
</programlisting>
    </para><para>
Parola alanındaki <quote>x</quote> ifadesinden anlaşıldığı gibi grup parolaları da gölgelenebilir. 
Neredeyse hiçbir grub'un parolası olmasa da gölgelenmiş grup parolalarının <filename>/etc/gshadow</filename> dosyasında
saklandığını hatırlatmakta fayda var.
  </para>
  </sect2>
  <sect2><title>MD5 şifrelenmiş parolalar</title>
  <para>
Geleneksel olarak Unix parolaları <command>crypt()</command> fonksiyonu kullanılarak şifrelenir.
(<command>crypt()</command> fonksiyonu hakkında daha fazla bilgi almak için <link linkend="tr-man3-crypt"><command>crypt(3)</command></link> 
kılavuz dosyasını okuyabilirsiniz.) Bilgisayarların hızlı gelişimi bu fonksiyonla şifrelenmiş parolaların kolayca kırılabilir hale gelmesine yol açtı.
Internet'in ortaya çıkmasıyla parola-kırma görevini çoklu düğümlere dağıtabilmek mümkün hale geldi.
Bir çok 'güncel' dağıtım parolaların daha güçlü MD5 hash algoritmasıyla şifrelenebilmesi seçeneğiyle gelmektedir
(MD5 hash algoritmasıyla ilgili detaylı bilgi <ulink url="http://www.faqs.org/rfcs/rfc1321.html">RFC 1321</ulink> adresinden alınabilir).
MD5 parolalar kullanarak parola-kırmanın tamamen önüne geçilemese bile oldukça zorlaştırılır.
  </para>
  </sect2>
  <sect2><title>Karışıklığı önlemek</title>
  <para>
Gördüğünüz gibi sisteminizde kullanıcı kimlik kanıtlamasında kullanılacak bilgileri saklamak için farklı yöntemler mevcuttur
(MD5 şifrelemesi olmadan gölgelenmiş parolalar, parolaların MD5 ile şifrelenip <filename>/etc/passwd</filename> dosyasında saklanması, vs.).
<application>login</application> veya <application>su</application> gibi programlar parolaları nasıl doğrulayacaklarını nereden biliyorlar?
Daha kötüsü, sisteminizde parolaların saklanma biçimini değiştirirseniz ne olur?
Parolanıza ihtiyaç duyan programlar parolaların artık farklı biçimde saklandığını nasıl bilecekler? 
Bu soruların yanıtı bizi PAM'e götürür.
  </para>
  </sect2>
 </sect1>
 <sect1 id="user-auth-howto-pam"><title>PAM (Eklenebilir Kimlik Kanıtlama Modülleri)</title>
 <para>
 Eklenebilir kimlik kanıtlama modülleri tüm modern linux dağıtımlarında kimlik kanıtlamanın esasını oluşturur.
 </para>
  <sect2><title>Neden</title>
  <para>
Linux'un eski güzel günlerinde <application>su</application>, 
<application>passwd</application>, <application>login</application> ya da <application>xlock</application> gibi bir program
bir kullanıcının kimlik doğrulamasını yapmak istediğinde gerekli bilgiyi basitçe <filename>/etc/passwd</filename> dosyasından okurdu.
Kullanıcının parolasını değiştirmek için <filename>/etc/passwd</filename> dosyasını düzenlemek yeterliydi.
Bu basit ama beceriksiz yöntem sistem yöneticileri ve uygulama geliştiricilerini problemlerle karşı karşıya bırakıyordu.
MD5 ve gölgelenmiş parolalar popüler oldukça kullanıcı kimlik kanıtlamasına ihtiyaç duyan her programın 
doğru bilgiyi hangi yöntemle alacağını bilmesi gerekliliği ortaya çıktı.
Kullanıcı kimlik kanıtlaması şemanızı değiştirmek isterseniz tüm programları yeniden derlemeniz gerekliydi.
PAM bu karmaşayı kullanıcı bilgisinin nasıl saklandığından bağımsız olarak, programların kimlik kanıtlamasını 
şeffaf bir biçimde yapmalarına izin vererek ortadan kaldırdı.
  </para>
  </sect2>
  <sect2><title>Nedir</title>
  <para>
<ulink url="http://www.kernel.org/pub/linux/libs/pam/Linux-PAM-html/pam.html">Linux-PAM Sistem Yöneticisinin Kılavuzu</ulink>'ndan alıntı: 
<quote>Linux-PAM projesinin amacı ayrıcalık verme yazılımları ile güvenli ve uygun kimlik kanıtlama şemalarının gelişimini birbirinden ayırmaktır.
Bu, uygulamaların kimlik kanıtlamasında kullanabilecekleri bir fonksiyonlar kütüphanesi sağlanarak gerçekleştirilir.</quote>
PAM sayesinde parolalarınızı <filename>/etc/passwd</filename> dosyasında veya Hong Kong'daki bir sunucuda tutmanız farketmez.
Bir program kullanıcı kimlik kanıtlamasına ihtiyaç duyduğunda, PAM uygun kimlik kanıtlama şeması için fonksiyonları içeren bir kütüphane sunar. 
Bu kütüphane dinamik olarak yüklendiği için kimlik kanıtlama şemasını değiştirmek için basitçe yapılandırma 
dosyasını düzenlemek yeterli olur. 
  </para>
  <para>
Esneklik PAM'in en önemli güçlerinden birisidir.
PAM belirli programların kullanıcı kimlik kanıtlaması yapamayacağı, sadece belirli kullanıcıların kimlik kanıtlaması yapabileceği,
bazı programlar kimlik kanıtlaması yapmak istediğinde uyarı verecek şekilde ve hatta tüm kullanıcıları oturum açma ayrıcalıklarından
mahrum bırakacak şekilde yapılandırılabilir. PAM'in modüler tasarımı kimlik denetimi üzerindeki bütün kontrolü elinize almanıza izin verir.
  </para>
  <sect3><title>PAM destekleyen dağıtımlar</title>
  <para>
Neredeyse tüm tanınmış dağıtımlar bir süredir PAM destekliyorlar. Aşağıda PAM destekleyen dağıtımların bir kısmının listesi bulunmaktadır:
    </para><para>
  <itemizedlist>
   <listitem>
    <para>Redhat, 5.0 sürümünden itibaren</para>
   </listitem>
   <listitem>
    <para>Mandrake, 5.2 sürümünden itibaren</para>
   </listitem>
   <listitem>
    <para>Debian, 2.1 sürümünden itibaren (2.1 sürümde kısmi destek -- 2.2 sürümünde tam destek)</para>
   </listitem>
   <listitem>
    <para>Caldera, 1.3 sürümünden itibaren</para>
   </listitem>
   <listitem>
    <para>Turbolinux, 3.6 sürümünden itibaren</para>
   </listitem>
   <listitem>
    <para>SuSE, 6.2 sürümünden itibaren</para>
   </listitem>
  </itemizedlist>
    </para><para>
Bu liste tam olmadığı gibi hatalı da olabilir. Düzeltmelerinizi ve eklemelerinizi <email>petehern@yahoo.com</email> gönderirseniz memnun olurum.
  </para>
  </sect3>
  <sect3><title>PAM Kurulumu</title>
  <para>
Sıfırdan PAM kurulumu bu NASIL'ın kapsamını aşan uzun bir süreçtir.
Eğer sisteminizde PAM kurulu değilse, büyük olasılıkla kullandığınız dağıtımın çok eski bir sürümünü kullanıyorsunuz.
Dağıtımınızı güncellemeniz için başka nedenler de bulunmasına rağmen güncel bir dağıtım kullanmak yerine PAM kurulumunu
kendiniz yapmak istiyorsanız kesinlikle benim yardımıma ihtiyacı olan birisi değilsiniz. Bu nedenlerle sisteminizde PAM kurulu olduğunu kabul edeceğim.
    </para>
    </sect3>
  </sect2>
  <sect2><title>Nasıl</title>
  <para>
Yeterince konuştum, çalışma zamanı.
  </para>
  <sect3><title>PAM yapılandırma dosyaları</title>
  <para>
PAM yapılandırma dosyaları <filename>/etc/pam.d/</filename> dizininde bulunur.
(Eğer sisteminizde <filename>/etc/pam.d/</filename> dizini yoksa dert etmeyin, sıradaki bölümde ne yapacağınızı anlatacağım)
Şimdi bu dizine geçelim ve neler olduğuna bakalım.
    </para><para>
<programlisting><prompt>~$ </prompt><userinput>cd /etc/pam.d</userinput>
<prompt>/etc/pam.d/$ </prompt><userinput>ls</userinput>
chfn  chsh    login   other   passwd  su      xlock
<prompt>/etc/pam.d/$ </prompt>
</programlisting>
    </para><para>
Bu dizinin içerdiği dosyalar sisteminize neler kurduğunuza bağlı olarak üç aşağı beş yukarı böyledir.
Ayrıntılar ne olursa olsun, sisteminizde kullanıcı kimlik kanıtlamasına ihtiyaç duyan her program için bir dosya görüyor olmalısınız.
Tahmin ettiğiniz gibi her dosya bir program için PAM kimlik kanıtlaması yapılandırmasını içerir
(<filename>other</filename> dosyası bir istisnadır, ondan birazdan bahsedeceğiz).
Login için PAM yapılandırma dosyasının içeriğine bakalım (dosyanın içeriğini basitleştirdim):
    </para><para>
<programlisting><prompt>/etc/pam.d/$ </prompt><userinput>cat login</userinput>
# PAM configuration for login
auth       requisite  pam_securetty.so
auth       required   pam_nologin.so
auth       required   pam_env.so
auth       required   pam_unix.so nullok
account    required   pam_unix.so
session    required   pam_unix.so
session    optional   pam_lastlog.so
password   required   pam_unix.so nullok obscure min=4 max=8
</programlisting>
    </para><para>
Dosyanın içeriğine geçmeden önce biraz bilgi vermem gerekir.
  </para>
  </sect3>
  <sect3><title>Ek bilgi</title>
  <para>
Okuyucuların küçük bir kısmı şöyle düşünüyor olmalı; 
<quote>Olamaz! Sistemimde <filename>/etc/pam.d</filename> dizini yok! Yukarıdaki listenizde dağıtımımın PAM içerdiği söyleniyor ama bulamıyorum. PAM olmadan hayatım boş ve anlamsız! Ne yapabilirim?</quote>
Telaşlanmayın, herşey bitmiş değil. Dağıtımınızın PAM içerdiğini bildiğiniz halde <filename>/etc/pam.d/</filename>
dizini yoksa PAM yapılandırmanız <filename>/etc/pam.conf</filename> dosyasında saklanıyordur.
Birçok dosya kullanmak yerine tüm PAM yapılandırması için tek bir dosya kullanılıyordur.
Bu PAM yapılandırmasını biraz karmaşıklaştırır ama uygun ayarlamalar 3.3.4 bölümünde anlatılacaktır.
  </para>
  </sect3>
  <sect3>
   <title>
   Yapılandırma sözdizimi
  </title>
  <para>
   PAM yapılandırma dosyaları aşağıdaki sözdizimine sahiptir:
    </para><para>
<programlisting>type  control  module-path  module-arguments
</programlisting>
    </para><para>
Yukarıdaki örnekte login dosyası için verilen yapılandırma dosyasını kullanarak PAM yapılandırma sözdizimine bakalım:
    </para><para>
  <variablelist><title>PAM yapılandırma özellikleri</title>
   <varlistentry><term><token>type</token></term>
    <listitem><para>
Type özelliği PAM'e bu modül için hangi tür kimlik kanıtlamasının kullanıcağını söyler.
Aynı türden modüller <quote>istiflenebilir</quote>. PAM dört farklı türü tanır:
    </para><para>
     <variablelist>
      <varlistentry><term>account</term>
       <listitem><para>
Kullanıcının servise erişmeye izni olup olmadığını, parolasının süresinin geçip geçmediğini tespit eder.
       </para></listitem>
      </varlistentry>
      <varlistentry><term>auth</term>
       <listitem><para>
Kullanıcının iddia ettiği kişi olup olmadığını denetler, bunu genellikle parola ile yapar ama örneğin biyometri gibi daha karmaşık yöntemler de kullanabilir.
       </para></listitem>
      </varlistentry>
      <varlistentry><term>password</term>
       <listitem><para>
Kullanıcının kimlik kanıtlaması için kullandığı şeyi değiştirmesi için bir mekanizma sağlar. Bu genellikle paroladır.
       </para></listitem>
      </varlistentry>
      <varlistentry><term>session</term>
       <listitem><para>
Kullanıcının kimlik kanıtlaması yapıldıktan sonra ve/veya önce yapılması gerekenler.
Bunlar kullanıcının ev dizininin bağlanması/çözülmesi, açıp kapattığı oturumların kaydının tutulması ve kullanıcının kullanabileceği
servislerin kısıtlanması gibi şeyler olabilir.
       </para></listitem>
      </varlistentry>
     </variablelist>
    </para><para>
login yapılandırma dosyasında her tür için en az bir girdi olduğunu gördük. 
Bu program kullanıcıların oturum açmalarına izin verdiğinden (adından anlaşıldığı gibi :), kimlik kanıtlamasının
her türlüsüne erişebilmesinin gerekmesi anlaşılabilir bir şeydir.
     </para>
    </listitem>
   </varlistentry>
   <varlistentry><term><token>control</token></term>
    <listitem><para>
control özelliği PAM'e bir modül kimlik kanıtlamasında başarısız olduğunda ne yapması gerektiğini söyler. PAM dört farklı kontrol türünü tanır:
    </para><para>
    <variablelist>
     <varlistentry><term>requisite</term>
      <listitem><para>
Bu modül yoluyla kimlik kanıtlaması başarısız olursa kimlik kanıtlaması derhal reddedilir.      
      </para></listitem>
     </varlistentry>
     <varlistentry><term>required</term>
      <listitem><para>
PAM kimlik kanıtlamasını reddetmeden önce bu servis için listelenmiş diğer modülleri çağırmaya devam etse de başarısızlık yine kimlik kanıtlamasının reddi ile sonuçlanır.
      </para></listitem>
     </varlistentry>
     <varlistentry><term>sufficient</term>
      <listitem><para>
Bu modül ile kimlik kanıtlaması başarılı olursa, PAM kimlik doğrulamasını daha önceki gerekli bir modülde başarısız olsa bile kabul edecektir.      
      </para></listitem>
     </varlistentry>
     <varlistentry><term>optional</term>
       <listitem><para>
Bu modülün başarılı olması veya olmaması ancak bir servis için kendi türünde tek modül olması halinde önemlidir.
       </para></listitem>
      </varlistentry>
     </variablelist>
    </para><para>
Login için yapılandırma dosyasında neredeyse tüm kontrol türlerini gördük.
En çok ihtiyaç duyulan modül <filename>pam_unix.so</filename> (temel kimlik kanıtlama modülü), 
zorunlu tek modül <filename>pam_securetty.so</filename> (kullanıcının güvenli konsola oturum açtığından emin olmayı sağlar) ve
seçimlik tek modül <filename>pam_lastlog.so</filename> (kullanıcının en son açtığı oturum ile ilgili bilgileri getiren modül).   
      </para>
     </listitem>
    </varlistentry>
    <varlistentry><term><token>module-path</token></term>
     <listitem><para>
PAM hangi modülü kullanacağını ve modülleri nerede bulacağını module-path sayesinde bilir. Çoğu yapılandırma login örneğinde olduğu gibi sadece modülün adını içerir. Böyle durumlarda, PAM öntanımlı PAM modül dizinine bakar, bu normalde <filename>/usr/lib/security</filename> dizinidir. Bununla birlikte eğer linux dağıtımınız Dosyasistemi Hiyerarşisi Standardına (FHS) uygun ise PAM modülleri <filename>/lib/security</filename> dizininde bulunur.
     </para></listitem>
    </varlistentry>
    <varlistentry><term><token>module-arguments</token></term>
     <listitem><para>
module-arguments modüllerin parametreleridir. Her modülün kendi parametresi vardır. Örneğin bizim login yapılandırmasında <quote>nulok</quote> (pam_unix.so modülüne <quote>null ok</quote> parametresi gönderilmesi <quote>null</quote> parolaların <quote>ok</quote> olduğu anlamındadır).
     </para></listitem>
    </varlistentry>
   </variablelist>
   </para>
  </sect3>
  <sect3><title><filename>pam.conf</filename> yapılandırması</title>
   <para>
Eğer PAM yapılandırmanız <filename>/etc/pam.d/</filename> dizini yerine <filename>/etc/pam.conf</filename> dosyasında saklanıyorsa PAM yapılandırma satırları biraz farklıdır. Her servisin kendi yapılandırma dosyası olması yerine tüm yapılandırmalar <filename>/etc/pam.conf</filename> dosyasında servisin adı ile başlayan satırlardan oluşur. Örneğin <filename>/etc/pam.d/login</filename> dosyasındaki aşağıdaki satır:
    </para><para>
<programlisting>auth       required   pam_unix.so nulok
</programlisting>
    </para><para>
<filename>/etc/pam.conf</filename> dosyasında şu hale gelir:
    </para><para>
<programlisting>login       auth       required   pam_unix.so nulok
</programlisting>
    </para><para>
Bu basit farklılıkların dışında, yapılandırmanın geri kalanında PAM sözdizimi uygulanır.
    </para>
   </sect3>
  </sect2>
  <sect2><title>Daha fazla bilgi edinmek</title>
   <para>
PAM yapılandırması hakkında daha fazla bilgi edinmek ve bütün PAM modül referanslarına ulaşmak için <ulink url="http://www.kernel.org/pub/linux/libs/pam/Linux-PAM-html/pam.html">Linux-PAM Sistem Yöneticisinin Kılavuzu</ulink>'nu kullanabilirsiniz. Bu kılavuz size PAM yapılandırması hakkındaki en güncel referansları sağlar.
   </para>
  </sect2>
 </sect1>
 <sect1 id="user-auth-howto-secure">
  <title>Kullanıcı Kimlik Denetimini Güvenli Hale Getirmek</title>
  <para>
Birçok linux dağıtımı kullanıcı kimlik kanıtlamasını yeterince güvenli gerçekleştirmez. Bu bölümde sisteminizde kimlik denetimini nasıl daha güvenli hale getirebileceğinizi tartışacağız. Burada anlatılanları yapmanız sisteminizi daha güvenli hale getirir ama kırılamaz yapmaz.
  </para>
  <sect2><title>Güçlü <filename>/etc/pam.d/other</filename> dosyası</title>
   <para>
<filename>/etc/pam.d/</filename> dizinindeki dosyaların tümü özel bir servis için yapılandırmaları içerir. Bu kuralın tek istisnası <filename>/etc/pam.d/other</filename> dosyasıdır. Bu dosya kendisi için bir yapılandırma dosyası bulunmayan servisler için yapılandırmaları içerir. Örneğin, eğer (hayali) <application>xyz</application> servisi kimlik kanıtlamasına ihtiyaç duyarsa PAM <filename>/etc/pam.d/xyz</filename> dosyasını arar. Bulamayınca <application>xyz</application> uygulaması için kimlik denetiminde <filename>/etc/pam.d/other</filename> dosyasını kullanır. <filename>/etc/pam.d/other</filename> sahipsiz PAM servislerinin yapılandırma dosyası olduğundan onun güvenli olması önemlidir. Burada <filename>/etc/pam.d/other</filename> dosyasının birisi neredeyse paranoyak diğeri biraz daha mantıklı olan iki farklı güvenli yapılandırmasını tartışacağız.
   </para>
   <sect3>
    <title>Paronayak Yapılandırma</title>
    <para>
<filename>/etc/pam.d/other</filename> dosyasının paronayak yapılandırması aşağıdaki gibidir:
    </para><para>
<programlisting>auth        required        pam_deny.so
auth        required        pam_warn.so
account     required        pam_deny.so
account     required        pam_warn.so
password    required        pam_deny.so
password    required        pam_warn.so
session     required        pam_deny.so
session     required        pam_warn.so
</programlisting>
    </para><para>
Bu yapılandırma ile bilinmeyen bir servis dört yapılandırma türünden birine erişmeye çalışırsa PAM kimlik denetimini reddeder (pam_deny.so modülü ile) ve sistem günlüklerine bir uyarı mesajı (pam_warn.so modülü ile) kaydeder. Bu yapılandırma ile PAM kabaca güvenlidir. Bu kabalık ile ilgili tek problem eğer bir servisin yapılandırma dosyasını silerseniz ortaya çıkar. Örneğin eğer <filename>/etc/pam.d/login</filename> dosyasını kazara silerseniz kimse oturum açamaz!
    </para>
   </sect3>
   <sect3>
    <title>Daha nazik yapılandırma</title>
    <para>
O kadar da kaba olmayan bir yapılandırma aşağıdaki gibidir:
    </para><para>
<programlisting>auth        required        pam_unix.so
auth        required        pam_warn.so
account     required        pam_unix.so
account     required        pam_warn.so
password    required        pam_deny.so
password    required        pam_warn.so
session     required        pam_unix.so
session     required        pam_warn.so
</programlisting>
    </para><para>
Bu yapılandırma ile bilinmeyen bir servis için kullanıcı kimlik kanıtlamasına (pam_unix.so modülü ile) izin verilir ama parolasını değiştirmesine izin verilmez. Bilinmeyen servislerin kimlik kanıtlaması yapmalarına izin verilse bile sistem günlüklerine bir uyarı mesajı kaydeder.
    </para>
   </sect3>
   <sect3>
    <title><filename>/etc/pam.d/other</filename> dosyalarından birini seçmek</title>
    <para>
Aksi yönde çok iyi bir nedeniniz olmadıkça yukarıdaki <filename>/etc/pam.d/other</filename> dosyalarından ilkini seçmenizi kuvvetle öneririm. 'Öntanımlı olarak güvenli' olmak her zaman iyi fikirdir. Eğer yeni bir servis için kimlik kanıtlamasına izin vermeniz gerekirse bunu basitçe o servis için bir PAM yapılandırma dosyası yaratarak yapabilirsiniz.
    </para>
   </sect3>
  </sect2>
  <sect2>
   <title>Kullanıcıların boş parolalarla oturum açmasını engellemek</title>
   <para>
Linux sistemlerinin çoğunda ftp, web sunucusu ve mail gibi sistem servislerine ayrıcalıklar tanıyabilmek için bir takım <quote>sözde</quote> kullanıcı hesapları bulunur. Bu hesapların bulunması sisteminizi daha güvenli hale getirir. Çünkü bir servisin açığından faydalanan saldırgan sınırsız root yetkilerini değil sadece kısıtlı ayrıcalıkları olan sözde hesabın yetkilerini kazanacaktır. Bununla birlikte bu sözde hesapların bulunması genellikle boş (null) parolaları olduğundan bir güvenlik açığıdır. Boş parolaların kabul edilmesine <quote>nullok</quote> yapılandırma seçeneği izin verir. Bu seçeneği oturum açmasına izin verilen 'auth' türündeki tüm servislerden kaldırmak isteyebilirsiniz. Bu genellikle login servisidir ama rlogin ve ssh gibi servisleri de kapsayabilir. Bu yüzden <filename>/etc/pam.d/login</filename> dosyasının aşağıdaki satırı:
    </para><para>
<programlisting>auth         required        pam_unix.so     nullok
</programlisting>
    </para><para>
    yerine
    </para><para>
<programlisting>auth         required        pam_unix.so
</programlisting>
    </para><para>getirilmelidir.</para>
  </sect2>
  <sect2>
   <title>Kullanılmayan servislerin iptal edilmesi</title>
   <para>
<filename>/etc/pam.d/</filename> dizinindeki dosyalara baktığınızda kullanmadığınız hatta bazılarının adını bile duymadığınız programlar için yapılandırma dosyaları olduğunu göreceksiniz.
Bu servislerin kimlik denetimi yapmasına izin vermek sisteminizde büyük güvenlik açıkları oluşturmasa da kimlik denetiminden reddedilmeleri daha iyidir.
Bu programlar için PAM kimlik denetimine izin vermemenin en iyi yolu dosyalarını yeniden adlandırmaktır.
PAM kimlik kanıtlama talebinde bulunan servis için gerekli dosyayı bulamadığında çok güvenli olan <filename>/etc/pam.d/other</filename> dosyasını kullanacaktır.
Eğer ilerde bu programlardan birine ihtiyacınız olduğunu farkederseniz dosyanın adnı eski haline getirmeniz her şeyin gerektiği gibi çalışması için yeterli olacaktır.
   </para>
  </sect2>
  <sect2>
   <title>Parola-kırma araçları</title>
   <para>
Parola-kırma araçları saldırganlar tarafından sistemi ele geçirmek için kullanılabilecekleri gibi sistem yöneticileri tarafından
sistemlerinde güçlü parolalar kullanıldığından emin olmak için de kullanılırlar.
En yaygın kullanılan parola-kırma araçları <quote>crack</quote> ve <quote>John the Ripper</quote>'dır.
Crack büyük ihtimalle kullandığınız dağıtıma dahil edilmiştir.
John the Ripper ise  
    <ulink url="http://www.openwall.com/john/">http://www.openwall.com/john/</ulink> adresinden edinilebilir. 
Bu araçları parola veri tabanınızda çalıştırdığınızda sonuçlar büyük ihtimalle sizi şaşırtacaktır.
   </para>
   <para>
Bunlara ilave olarak, kullanıcılar parolalarını değiştirirken parolaların dayanıklılıklarını ölçen bir PAM modülü de mevcuttur.
Bu modül yüklendiğinde kullanıcılar parolalarını ancak minimum dayanıklılığa sahip parolalar ile değiştirebilirler.
   </para>
  </sect2>
  <sect2>
   <title>Gölgelenmiş ve MD5 parolalar</title>
   <para>
Bu belgenin ilk bölümünde bahsettiğimiz gibi gölgelenmiş ve MD5 parolalar sisteminizi daha güvenli hale getirir.
Modern dağıtımların çoğu kurulum aşamasında gölgelenmiş ve/veya MD5 parolaları kullanmak isteyip istemediğinizi sorar.
Aaksi için çok iyi bir nedeniniz yokta onları aktif edin.
Gölgelenmemiş/MD5-lenmemiş parolaların dönüştürülmesi karmaşık bir süreçtir ve bu belgenin kapsamının dışındadır.
<ulink url="http://www.tldp.org/HOWTO/Shadow-Password-HOWTO.html">Gölgelenmiş Parola NASIL</ulink> belgesi eskimiş olsa da
yardımcı olabilir.
   </para>
  </sect2>
 </sect1>
 <sect1 id="user-auth-howto-sample">
  <title>Tümünü birden denemek</title>
  <para>
Bu bölümde bir önceki bölümde anlatılanların anlaşılmasına yardımcı olacak basit bir örnek vereceğim.
  </para>
  <sect2>
   <title>Apache + mod_auth_pam</title>
   <para>
Örneğimizde PAM kullanarak web sunucunuzun kullanıcılarının kimlik denetimini yapmak üzere bir Apache modülü olan mod_auth_pam'i kurup yapılandıracağız. Örneğin hedefine ulaşabilmesi için kurulu bir Apache'niz olduğunu kabul edeceğim. Eğer kurulu değilse dağıtımınızın kurulum paketlerinden yararlanabilirsiniz.
   </para>
  </sect2><sect2><title>Örnek</title>
   <para>
Kullanıcılarımızın kimlik denetimini PAM ile yapabilmek için hedefimiz web sunucumuzda kısıtlı bir <filename>aile/</filename>
dizini yapılandırmak olacak.
Bu dizin özel aile bilgileri içerecek ve sadece aile grubu üyeleri tarafından erişilebilir olacak.
   </para>
  </sect2>
  <sect2><title>mod_auth_pam kurulumu</title>
   <para>
İlk olarak <ulink url="http://pam.sourceforge.net/mod_auth_pam/">mod_auth_pam</ulink> paketini indirmek isteyeceksiniz. 
Aşağıdaki komutlarla (root olarak) mod_auth_pam derlenebilir:
    </para><para>
<programlisting><prompt>~#</prompt> <userinput>tar xzf mod_auth_pam.tar.gz</userinput>
<prompt>~#</prompt> <userinput>cd mod_auth_pam-1.0a</userinput>
<prompt>~/mod_auth_pam-1.0a#</prompt> <userinput>make</userinput>
<prompt>~/mod_auth_pam-1.0a#</prompt> <userinput>make install</userinput>
</programlisting>
    </para><para>
mod_auth_pam modülünü yüklerken bir hata ile karşılaşırsanız dağıtımınızın apache-dev paketini kurup kurmadığınızı kontrol edin. mod_auth_pam kurulduktan sonra apache'yi yeniden başlatmanız gerekir. Bunu aşağıdaki komutla (yine root olarak) yapabilirsiniz:
    </para><para>
<programlisting><prompt>~#</prompt> <userinput>/etc/init.d/apache restart</userinput>
</programlisting>
    </para>
   </sect2>
   <sect2>
    <title>PAM Yapılandırması</title>
    <para>
Apache için PAM yapılandırması <filename>/etc/pam.d/httpd</filename> dizininde saklanır.
Öntanımlı yapılandırma (mod_auth_pam kurulumunda yapılan yapılandırma) güvenlidir ama birçok sistemde kurulu 
olmayabilen <filename>pam_pwdb.so</filename> modülünü kullanır. (Ayrıca, sıfırdan yapılandırmak eğlencelidir!)
Bu nedenle <filename>/etc/pam.d/httpd</filename> dosyasını silin ve yeni bir tanesiyle başlayın.
    </para>
    <sect3>
     <title>PAM'in nasıl yapılandırılacağına karar vermek</title>
     <para>
Eğer PAM Apache'nin kimlik kanıtlama isteklerine yanıt verecek şekilde yapılandırılacaksa  
PAM'in tam olarak neyi kontrol etmesine ihtiyacımız olduğunu bilmeliyiz.
İlk olarak PAM kullanıcının parolasının standart unix parola veritabanındaki parola ile aynı olup olmadığını 
kontrol etmelidir. Bu 'auth' türüne ve <filename>pam_unix.so</filename> modülüne benzer.
Modülün kontrol türünü 'required' olarak atayacağız. Bu sayede doğru parola girilmez ise kimlik denetimi başarısız olacaktır.
<filename>/etc/pam.d/httpd</filename> dosyamızın ilk satırı aşağıdaki gibi olmalıdır:
    </para><para>
<programlisting>auth       required        pam_unix.so
</programlisting>
    </para><para>
İkinci olarak, kullanıcı hesabının geçerli olduğundan (yani parolasının süresinin geçmediğinden veya bunun 
gibi bir uyumsuzluk olmadığından) emin olmalıyız.    
Bu 'account' türüdür ve <filename>pam_unix.so</filename> modülü ile sağlanır.
Yine bu modülün kontrol türünü 'required' olarak atayacağız.
Bu satırı da ekledikten sonra <filename>/etc/pam.d/httpd</filename> yapılandırma dosyamız aşağıdaki hale gelir:
    </para><para>
<programlisting>auth       required        pam_unix.so
account    required        pam_unix.so
</programlisting>
    </para><para>
Çok karışık değildir ama görevini yapar. PAM servislerini nasıl yapılandıracağınızı öğrenmek için iyi bir başlangıç olabilir.
     </para>
    </sect3>
   </sect2>
   <sect2>
    <title>Apache'nin Yapılandırılması</title>
    <para>
Artık PAM apache isteklerinin kimlik denetimini yapacak şekilde yapılandırıldı. Bundan sonra apache'yi
<filename>aile/</filename> dizinine erişimi kısıtlaması için PAM kimlik kanıtlamasını kullanacak şekilde yapılandıracağız.
Bunu yapabilmek için, aşağıdaki satırları <filename>httpd.conf</filename> dosyanıza (genellikle <filename>/etc/apache/</filename> ya da <filename>/etc/httpd</filename> dizininde bulunur) ekleyin:
    </para><para>
<programlisting>&lt;Directory /var/www/family&gt;
AuthPAM_Enabled on
AllowOverride None
AuthName "Aile Sirlari"
AuthType "basic"
require group aile
&lt;/Directory&gt;
</programlisting>
    </para><para>
<filename class="directory">/var/www/</filename> ifadesini web sunucunuzun kök dizini ile değiştirmelisiniz. Bu dizin bazen <filename class="directory">/home/httpd/</filename> olabilmektedir. Her nerede olursa olsun, <filename class="directory">aile</filename> dizinini oluşturmalısınız.
    </para>
    <para>
Kurulumu denetlemeden önce Apache yapılandırmasına yukarıda eklediklerinizi açıklayayım. 
&lt;Directory&gt; ifadesi yapılandırmanın sadece bu dizin için geçerli olması için kullanılır.
Bu ifadenin içinde PAM kimlik denetimini etkinleştirdik (<quote>AuthPAM_enabled on</quote>), başka bir yapılandırmanın
önceliği olmasını engelledik (<quote>AllowOverride none</quote>), bu kimlik denetim alanını <quote>Aile Sirlari</quote>
olarak adlandırdık (<quote>AuthName <quote>Aile Sirlari</quote></quote>), http kimlik kanıtlamasını (PAM değil)
öntanımlı olarak atadık (<quote>AuthType <quote>basic</quote></quote>) ve gerekli kullanıcı grubu olarak aile'yi atadık (<quote>require group aile</quote>).
     </para>
   </sect2>
   <sect2>
    <title>Kurulumun Denetlenmesi</title>
    <para>
Herşeyi gerektiği gibi kurduk, artık kutlama zamanıdır.
Tercih ettiğiniz web tarayıcısını çalıştırın ve http://sizin-alaniniz/aile/ adresini (sizin-alaniniz yerine alanınızın adını yazın) açın.
Tebrikler, başardınız!
    </para>
   </sect2>
 </sect1>
 <sect1 id="user-auth-howto-res">
  <title>Kaynaklar</title>
  <para>
  Kullanıcı kimlik kanıtlaması ile ilgili bilgi bulabileceğiniz çevrimiçi ve çevrim dışı pek çok kaynak bulunmaktadır.
  Aşağıdaki listeye eklenebilecek bildiğiniz kaynaklar varsa <email>petehern@yahoo.com</email> adresine gönderebilirsiniz.
 <email>petehern@yahoo.com</email>
  </para>
  <sect2>
   <title>PAM</title>
   <itemizedlist>
    <listitem><simpara>
<ulink url="http://www.kernel.org/pub/linux/libs/pam/Linux-PAM-html/pam.html">Linux-PAM Sistem Yöneticisinin Kılavuzu</ulink>
    </simpara></listitem><listitem><simpara>
<ulink url="http://www.kernel.org/pub/linux/libs/pam/Linux-PAM-html/pam_modules.html">Linux-PAM Modül Yazıcısının Kılavuzu</ulink>
    </simpara></listitem><listitem><simpara>
<ulink url="http://www.kernel.org/pub/linux/libs/pam/Linux-PAM-html/pam_appl.html">Linux-PAM Uygulama Geliştiricisinin Kılavuzu</ulink>
    </simpara></listitem>
   </itemizedlist>
  </sect2>
  <sect2>
   <title>Genel Güvenlik</title>
   <itemizedlist>
    <listitem><simpara>
<ulink url="http://www.linuxsecurity.com/">linuxsecurity.com</ulink>
    </simpara></listitem><listitem><simpara>
<ulink url="http://www.securitywatch.com">securitywatch.com</ulink>
    </simpara></listitem><listitem><simpara>
<ulink url="http://www.tldp.org/HOWTO/Security-HOWTO.html">Güvenlik NASIL</ulink>
    </simpara></listitem><listitem><simpara>
<ulink url="http://www.packetstormsecurify.org">Packetstorm</ulink>
    </simpara></listitem>
   </itemizedlist>
  </sect2>
  <sect2><title>Çevrimdışı Belgeler</title>
   <para>
Sisteminizdeki kılavuz sayfalarından çokça bilgi edinebilirsiniz. 
Aşağıda kullanıcı kimlik kanıtlaması ile ilgili kılavuz dosyalarının bir listesi bulunmaktadır.
Parantez içindeki sayılar kılavuz sayfalarının bölümlerini göstermektedir.
passwd(5) kılavuz sayfasını görüntülemek için konsoldan <userinput>man 5 passwd</userinput> komutunu çalıştırmalısınız.
   </para><para>
   <itemizedlist>
    <listitem><simpara>
<link linkend="tr-man5-passwd"><command>passwd(5)</command></link>
    </simpara></listitem><listitem><simpara>
<link linkend="tr-man3-crypt"><command>crypt(3)</command></link>
    </simpara></listitem><listitem><simpara>
<link linkend="tr-man5-pam.d"><command>pam.d(5)</command></link>
    </simpara></listitem><listitem><simpara>
<link linkend="tr-man5-group"><command>group(5)</command></link>
    </simpara></listitem><listitem><simpara>
<link linkend="tr-man5-shadow"><command>shadow(5)</command></link>
    </simpara></listitem>
   </itemizedlist></para>
  </sect2>
 </sect1>
 <sect1 id="user-auth-howto-conc">
  <title>Sonuç</title>
  <para>Umarım bu NASIL yardımcı olmuştur. Sorularınızı, yorumlarınızı ve önerilerinizi <email>petehern@yahoo.com</email> adresine gönderebilirsiniz.</para>
 </sect1>
</article>
